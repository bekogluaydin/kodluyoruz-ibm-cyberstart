Nesnelerin İnterneti

Nesnelerin İnterneti (IoT) terimindeki "nesneler" sözcüğü, bilgileri toplayan, depolayan ve analiz eden sensörlerin yerleştirilmiş olduğu makineler veya aygıtları ifade eder. Bu nesneler internet'e ve merkezi bir veri sunucusuna bağlandığında, daha ayrıntılı işlenmek üzere bu verileri karşıya yükleyebilir ve gerçekleştirilecek birçok görevi olaylaştırmak için bunlardan yararlanabilir.

Bir nesne internet'e bağlandığında, bilgileri gönderebileceği veya alabileceği (veya her ikisi birden) anlamına gelir. Bu bilgi alıp verebilme yeteneği nesneleri "akıllı" yapar. Yani bir nesnenin süper depolaması veya içinde süper bilgisayarı olmasına gerek yoktur; süper depolamaya veya bir süper bilgisayara bağlanabilmesi yeterlidir.


1. Neden önemlidir?

Akıllı telefonlar, dizüstü bilgisayarların yanı sıra kahve makineleri, buzdolapları, Google Home, Apple Watch ve Fitbit gibi kişisel aygıtlar nesnelerin interneti destekli aygıtlardandır. Bunlar ve gündelik hayatta kullandığımız daha pek çok nesne, internet üzerinden veri topladığı ve veri alışverişi yaptığı için her geçen gün daha akıllı hale geliyor. 

IoT, işletmelere ve insanlara internet erişimi dışında kalan çoğu nesneye ve ortama ilişkin daha başarılı içgörüler ve daha iyi kontrol sağlar. Bu sayede IoT, işletmelerin ve insanların etraflarındaki dünyayla daha iyi bağlantı kurabilmelerine ve daha anlamlı, üst düzeyde işler yapabilmelerine olanak tanır.


-------------------------------------------------------------------------------------------------------------


Nasıl çalışır?

Bir IoT sistemi, bir bağlantı ile bulutla "konuşan" aygıtlardan ve sensörlerden oluşur. Daha sonra sistem, farklı aygıtlardan verileri entegre eder ve en değerli bilgileri birtakım ihtiyaçlara cevap vermek üzere oluşturulan uygulamalarla paylaşmak için analitiği uygulayabilir.

https://bundles.yourlearning.ibm.com/skills/learn/assets/YZRERXEGGYJWK7B3/iot_howDoesIoTWork_TK.png


Nesnelerin İnterneti, araç kullanma şeklimizden alışveriş yapma, hatta evlerimiz için enerji edinme
yöntemlerimize kadar, içinde yaşadığımız dünyayla ilgili birçok şeyi değiştiriyor. Etrafımızdaki fiziksel
nesnelerde, her biri değerli veriler ileten akıllı sensörler ve çipler bulunuyor. Bunların işleyişini ve birlikte
nasıl çalıştığını daha iyi anlamamızı sağlayan veriler... Peki tüm bu aygıtlar bu kadar büyük hacimde
verileri nasıl paylaşıyor? Ve biz bu bilgilerden nasıl yararlanıyoruz? İster bir fabrikanın üretimini
iyileştiriyor ister şehirde yaşayanlara araçlarını nereye park edecekleriyle ilgili gerçek zamanlı
güncellemeler veriyor ister kişisel sağlığımızı takip ediyor olun, farklı bilgileri bir arada önümüze sunan,
aygıtların ve uygulamaların birbiriyle iletişimi için ortak dili sağlayan Nesnelerin İnterneti platformudur.

Süreç, Nesnelerin İnterneti platformuyla güvenli bir iletişimi olan aygıtların kendisiyle başlar. Bu
platform, birçok aygıttan verileri entegre eder ve sektöre özgü ihtiyaçları karşılayan uygulamalarla en
değerli verileri paylaşmak için analitiği uygular. Gelin, basit bir örnekle başlayalım: bir araç. Rebecca
uzun bir yolculuktan sonra motor uyarı ışığının yandığını fark ediyor. Arabasını bir tamirciye göstermesi
gerektiğini biliyor, ancak küçük bir şey mi yoksa anında müdahale edilmesi gereken bir durum mu
olduğundan emin değil. Görünen o ki Rebecca'nın motor uyarı ışığının yanmasına neden olan sensör,
fren hattındaki basıncı gösteriyor. Bu sensör, sürekli birbiriyle iletişim kuran, araçtaki çok sayıda izleme
sürecinden biri. 

Araçta tanılama aracı adı verilen bileşen, tüm bu sensörlerden gelen verileri toplar ve araçtaki bir ağ
geçidine iletir. Ağ geçidi sensörlerden alınan verileri entegre eder ve sıralar, bu şekilde yalnızca en uygun
tanılama bilgileri üretici platformuna gönderilir. Ancak bu düzenlenen verileri göndermeden önce, aracın
ağ geçidi ve platformu önce birbirine kaydolmalı ve güvenli bir iletişimi onaylamalıdır. Platform,
Rebecca'nın aracından ve onunki gibi yüz binlerce araçtan sürekli olarak binlerce bilgi parçasını toplayıp
depolayarak güvenli bir veritabanında bir geçmiş kaydı oluşturur. Üreticiler, platforma kuralları ve
mantığı eklemiştirler. Dolayısıyla Rebecca'nın aracı fren yağının önerilen seviyenin altına düştüğüne dair
bir sinyal gönderdiğinde platform araçta bir uyarı oluşturur. Üretici birtakım sorunları çözen uygulamalar
oluşturmak ve bu uygulamaları yönetmek için de platformu kullanır. 

Bu durumda üretici, varlık yönetimi sistemi adlı bir uygulamayı platformda devreye alabilir. Bu uygulama,
depolarındaki tüm parçaların yanı sıra yollardaki tüm müşterilerinin araçlarını izler. Arabasının bakımı
için bir randevu saati sunmak, en yakın yetkili bayii için yol tarifi vermek ve bakım kuponu sunmak için
Rebecca'nın aracındaki verileri kullanır. Ayrıca uygulama, Rebecca'nın frenlerinin garanti kapsamında
karşılanmasını, doğru değişim parçasının sipariş edilmesini ve kendisi geldiğinde hazır olmak üzere
parçanın bayiye gönderilmesini sağlar

Ancak üreticinin analizi burada bitmez. Ayrıca yalnızca Rebecca'nın aracını değil, başka yüz binlerce
aracı daha izleyen sürekli bir mühendislik uygulamasını devreye alarak aracın kendisinin tasarım ve
üretim sürecini iyileştirmenin yollarını arar. Fren hattındaki aynı sorun çok sayıda başka araçta da
yaşanırsa üretici, sorunun tam olarak kaynağının belirlenmesi için otomotiv sektörüne özel olarak
tasarlanmış uygulamaları kullanır. Bu araçların aynı fabrikada üretilip üretilmediğini, aynı parçaların
kullanılıp kullanılmadığını veya montaj hattından aynı gün çıkıp çıkmadığını görebilir. Peki tüm bu
parçalar birleştirildiğinde sonuç ne olur? Bayi için sorunsuz bir envanter yönetimi, üreticiden daha iyi ve
güvenli bir araç ve Rebecca için ise daha kısa sürede yeniden yola çıkabileceği ve gideceği yere güvenle
ulaşacağı anlamına gelir. Hepsi Nesnelerin İnterneti sayesinde...


-------------------------------------------------------------------------------------------------------------


Örnekleri nelerdir? 

1. Kullanım senaryoları

IoT, daha iyi çalışmasını sağlamak üzere nesnelerin birbiriyle bağlantı kurmasını sağlayarak hayatımızı daha üretken, bağlantılı ve güvenli hale getirir. Şu örneklere göz atın:


1_A. Enerji sektörü

Sensörler aydınlatma, sıcaklık, enerji kullanımı gibi şeyleri izler. Bu sensör verilerinin işlenmesiyle akıllı algoritmalar, enerji kullanımını insanların yapabildiğinden çok daha etkili bir şekilde yöneterek maliyet ve enerji tasarrufu sağlayabilir.


1_B. Tarım endüstrisi

Toprağın nemini izleyen ve hava durumunu hesaba katan sensörler sayesinde akıllı sulama sistemleri, ekinleri yalnızca gerektiğinde sular, böylece kullanılan su miktarı azalır.


1_C. Olağanüstü durum uyarısı

Çevre hakkında çok önemli bilgileri toplayan sensörler sayesinde, deprem ve tsunami gibi doğal afetleri önceden (bu tür durumlarda saniyeler bile önemlidir)  tespit edilebilir ve böylece insan hayatları kurtarılabilir.

IoT uygulaması örnekleri hakkında daha fazla bilgi edinmek için bu blog sayfasını okuyun (IBM Nesnelerin İnterneti'nde IoT kullanım senaryoları). => https://bundles.yourlearning.ibm.com/skills/learn/assets/PZDYDXMKEDQZ2ND3/IoT%20use%20cases_The%20Internet%20of%20Things%20in%20action_Article_tr-TR.pdf