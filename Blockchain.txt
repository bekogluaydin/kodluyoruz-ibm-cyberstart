Blockchain

1. Blockchain'in büyümesi genellikle İnternet'in büyümesiyle karşılaştırılır.

Hem blockchain hem de internet için destekçiler ve karşı çıkanların oranları benzerdir. Ancak sonuçta internet günümüzde bilgi çağının yaşanmasının temel unsurlarından biridir.

IBM CEO'su Ginni Rometty (2012-2020) sıklıkla şunu söylüyor: "İnternet'in bilgi için yaptığını blockchain işlemler için yapacak".

Bu ne anlama geliyor? Blockchain'in işlem verilerinden çok daha fazlası olduğunu açıklar. Teknolojinin olgunluk seviyesine ulaşmasıyla birlikte blockchain, muhtemelen internet'in erken dönemleriyle paralellik gösterecek, ancak çok daha hızlı bir şekilde ilerleyip diğer sistemlerle, hizmetlerle ve analitikle bağlantı kurabilecektir. İnternet; analitik ve veriler, yapay zeka ve kognitif teknolojiler ve nesnelerin interneti (IoT) ile bağlantılı olacak şekilde nasıl büyüme kaydettiyse blockchain de benzer bir rota izleyecek.


-------------------------------------------------------------------------------------------------------------


Blockchain Nedir?

Buna yanıt vermek için blockchain tanımını bölümlere ayıralım. Blockchain, “bloklardan oluşan bir zincir” ise blok nedir?

Blok, kronolojik sırada tutulan ve bir blockchain içinde kodlanan işlemler grubudur. Belirli bir blockchain kodunu çalıştıran her bilgisayar, blockchain'de gerçekleşen tüm işlemleri içeren verilere sahiptir.

Yeni işlemler oldukça yeni bloklar yazılır. Bloklar, blockchain'e yazıldıktan sonra artık kolay kolay silinemez veya değiştirilemez.

Sipariş, ödeme, hesap takibi gibi işlemler günün her saniyesinde gerçekleşiyor. Blockchain teknolojisi, dijital dünyada işlemlerin yetkilendirilmesi ve doğrulanması için yeni yöntemler sunuyor. Verilerin şeffaf, güvenli ve kanıtlanabilir bir şekilde kaydedilmesi ve aktarılmasını sağlıyor.


+ Dijital bir defterdir!: Blockchain'ler işlemler hakkındaki bilgileri depolamak ve korumak için kullanılır. ​
+ Dağıtıktır!: Blockchain, katılımcılar arasında paylaşılan bir kayıt sistemi olarak çalışır. 
+ İzinlere dayanır!: Ağdaki her üyenin erişim hakları vardır ve böylece gizli bilgiler 'bilmesi gerekenler' temelinde paylaşılır. ​
+ Güvenlidir!: Tüm ağ üyelerinden mutabakat gereklidir ve tüm geçerli işlemler kalıcı olarak kaydedilir. Hiç kimse bir işlemi silemez. ​


1. Blockchain oluşturma

Aşağıdaki görselde bir blockchain oluşturmanın adımlarını görebilirsiniz:

https://bundles.yourlearning.ibm.com/skills/learn/assets/PZDQDPNWQJNQ332D/blockchain_building-a-blockchain-3.png

+ Gerçekleşen her işlem bir blok içine yerleştirilir. 
+ Her blok önündeki ve arkasındaki bloğa bağlıdır. 
+ İşlemler bir araya gelerek blokları oluşturur ve blockchain (blok zinciri) adı verilen değiştirilemeyen bir zincir yaratılmış olur.


-------------------------------------------------------------------------------------------------------------


1. Blockchain hakkında açıklayıcı bilgiler

Blockchain hakkında bilmeniz gereken her şeyi 2 dakikada öğrenebilir misiniz? Hayır, ancak Institute for the Future'ın bu tanıtım videosu size blockchain'in ne olduğu ve olası kullanımları ile ilgili genel bir bakış açısı kazandıracak. Kursta ilerledikçe blockchain ile ilgili çok daha fazla şey öğreneceksiniz.

Youtube Video (Understand the Blockchain in Two Minutes) => https://www.youtube.com/watch?v=r43LhSUUGTQ

+ Blockchain, bilgileri kişisel bilgisayarlardan oluşan bir ağda depolayarak, bilgi depolamasını merkezilikten uzaklaştırır ve dağınık hale getirir.
+ Bu da herhangi birinin ağı ele geçirmesini veya ağa müdahale edip bozmasını zorlaştırır.
+ Blockchain, kayıtların kurcalanmasını engellemek için kriptografiyi kullanır.


1_A. Bitcoin'i nasıl açıklarsınız?

Blockchain ilk önce kripto para Bitcoin'in ardındaki teknoloji olarak tanındı. Ancak blockchain bir kripto paradan çok daha fazlası haline geldi. 

Bitcoin, dijital veya elektronik parayı kişiler arasında doğrudan transfer etmek için bir yöntem sunar. PayPal veya kredi kartı gibi değildir. Bitcoin ile, artık işlemi yetkilendirme için banka veya devlet gibi merkezi bir otorite gerekmeksizin, tanınmayan kişilere son derece güvenli bir şekilde ödeme yapılabilir.


1_B. Dağıtık defterler ve hash fonksiyonları?!

Birleşik Krallık Bilim Departmanı'nın hazırladığı bu videoda, işlemlerin depolanması ve kaydedilmesi dahil, blockchain teknolojisinin işleyişiyle ilgili bazı önemli kavramlar gösterilir. Videoda ayrıca blockchain teknolojisinin iş dünyasına ve topluma sağlayacağı faydalar açıklanır.

Youtube Video (Block chain technology) => https://www.youtube.com/watch?v=4sm5LNqL5j0


1_C. Dağıtık defterler 

+ Dağıtık defterler, merkezi bir kuruluş ve güven gerektirmeden, birçok banka benzeri işlevi gerçekleştirebilir.
+ Blockchain dağıtık defteri, işlem bilgilerini tipik bir defterden farklı biçimde saklar ve bu defter müdahaleye açık değildir!


1_D. Kriptografik hash fonksiyonları

+ Zincire bir blok eklendiğinde, rastgele harfler ve rakamların bir araya gelerek oluşturduğu, hash adında bir kriptografik mühürle mühürlenir.
+ Kriptografik hash fonksiyonu birçok gündelik şifreleme formuna olanak sağlayan matematiksel bir denklemdir ve blockchain teknolojisinde her bir veri parçasının gerçekliğini doğrulama işini yapar.
+ Birçok günlük şifreleme formu sağlayan matematiksel denklemlerdir. Kriptografik hash fonksiyonları, kasten yapılan değişiklikleri saptamak için blockchain teknolojisinde yaygın olarak kullanılır.


1_E. blockchain teknolojisinin hack'lenmesinin ne kadar zor olduğu üzerinde duruldu. Peki neden?

+ Defter merkezi değildir.
+ Defter çok fazla sayıda lokasyonda bulunur.
+ İşlem bilgilerini değiştirmek çok zordur.

Blockchain'ler genel kullanıma açık olarak görülebilir ve erişilebilir, bu sayede gerçekleşen işlemleri herkes görebilir. Defter merkezi olmayıp çok sayıda farklı lokasyonda bulunduğundan, oluşturanlar blockchain'in asla hack'lenemeyeceğine inanılıyor. Bunun nedeni, bilgisayar korsanın bir işlemi ağa bağlı bilgisayarların yarısından fazlasında silmesi gerekmesi ve bu da yüz binlere varan bir sayıda olabilir!


-------------------------------------------------------------------------------------------------------------


Dijital varlıkların takibi

Blockchain, dağıtık defter teknolojisini kullanarak değerin veya dijital varlıkların A noktasından B noktasına hareketini izler. Bu da blockchain defterlerinin, yazılımını çalıştıran tüm bilgisayarlara dağıtılmış olduğu anlamına gelir. (Not: İncelemeniz gerekirse, bu kavrama Blockchain hakkında açıklayıcı bilgiler başlıklı konudaki iki videoda da yer verilmişti!)


-------------------------------------------------------------------------------------------------------------


Dağıtık defter teknolojisi ve veritabanı arasındaki fark nedir?

Blockchain ve veritabanı arasındaki temel fark yetki dağıtımıdır (decentralization). Blockchain'de kayıtlar tek bir merkezi noktada tutulmaz; eşzamanlı olarak bilgisayarlarda paylaşılır. Blockchain'deki her katılımcı tüm kayıtların ve değişikliklerin güvenli bir kopyasına sahip olduğundan verilerin denetim geçmişini herkes görüntüleyebilir. İşlemlerin denetlenmesi ve her şeyin doğruluğunun onaylanması için güvenilir ve merkezi bir üçüncü kişiye gerek yoktur.

Blockchain teknolojisi ağdaki tüm düğümlerin mutabakat (consensus) içinde olmasını gerektirir. İşlemler ağda yayınlandığında (örneğin arkadaşınız size bir bitcoin gönderdiğinde) ağ bu işlemleri doğrulamalıdır.


-------------------------------------------------------------------------------------------------------------


Blockchain Nasıl Çalışır?

Blockchain'in nasıl çalıştığını okuyup anlamak için Hackernoon'dan  Blockchain — A Short and Simple Explanation with Pictures (İngilizce bir kaynaktır) başlıklı 3 dakikalık okuma metnine bir göz atabilirsiniz.

Link => https://hackernoon.com/blockchain-a-short-and-simple-explanation-with-pictures-d60d652f207f


-------------------------------------------------------------------------------------------------------------


Blockchain'in farklı türleri var mı?

Blockchain'ler genellikle açık (genel) veya kapalı (özel) olarak sınıflandırılır. Aralarındaki temel fark ağa katılması, mutabakat protokolünü gerçekleştirmesi ve ortak defteri tutmasına izin verilen kişilerle ilgilidir.


1. Genel blockchain'ler

güveni ve gücü ağdaki tüm katılımcılara dağıtır, yani herkes bunun bir parçası olabilir. Bitcoin bugün üretilen en büyük genel blockchain ağlarından biridir.

+ Bitcoin — Dijital paranın sahipliğini izlemek için kullanılır.
+ Ethereum — Geliştiricilerin özerk uygulamalar oluşturup devreye almalarına olanak sağlayan bir açık yazılım platformu.


2. Özel blockchain'ler

“güvenilir” bir ortamda çalışır ve daha güvenli oldukları düşünülür.

+ Hyperledger Fabric — Akıllı sözleşmelere odaklı bir altyapı.

2 Dakikada Hyperledger Fabric Nedir ? => https://medium.com/@enesdeniz_50065/hyperledger-fabric-nedir-566307560121


-------------------------------------------------------------------------------------------------------------


Bitcoin, blockchain ile aynı mı?

Önceki konularda belki dikkatinizden kaçmıştır, ancak elektronik para veya kripto para olan Bitcoin, blockchain ile aynı şey değildir. Bitcoin, gerçekleşen tüm Bitcoin işlemlerini takip edecek işlem defteri olarak blockchain teknolojisini kullanır.

Bitcoin ve nasıl ortaya çıktığı hakkında daha fazla bilgi için Guardian Animations'ın hazırladığı bu kısa videoyu izleyin.


Bitcoin ile ilgili basitleştirilmiş ayrıntılar

https://www.youtube.com/watch?v=s4g1XFU8Gto

Bitcoin, internet ortamında ödeme yaparken yaşadığımız tüm sorunları ortadan kaldırmayı
amaçlayan bir dijital para birimidir. Sahip olduğumuz sistemin oldukça iyi olduğunu düşünebilirsiniz,
ancak bugün satın aldığımız her şey, işlemden bir komisyon alan ve her şeyi doğru yapacaklarına
olan güvenimize dayanan bir banka veya kredi kartı şirketinden geçmek zorunda. 

Bir süre sonra bu ödemeler birikmeye başlar ve buna güvenlik de eklenince, bilgilerinizin emniyeti
için kredi kartı şirketinize güvenmeniz gerekir. Birçok kişi, aracı olmadan nasıl bir ödeme sistemi
olabileceğini çözmeye çalıştı, ancak başka bir sorun çıktı. Biri size kefil olmadan bir şey için ödeme
yapmış olduğunuzu, hatta o paraya sahip olduğunuzu nasıl kanıtlarsınız? Bu öyle ciddi bir sorun ki bir
adı bile var: çifte harcama sorunu.

2008'de, Satoshi Nakamoto adını kullanan ve gerçek adı bilinmeyen bir programcı, popüler bir
kriptografi bloğunda tüm bu sorunlara çözüm getiren bir para birimi sistemi öneren yazısını
yayınladığında bir çözüm sunulmuş oldu. Önerdiği çözüm, bir banka veya kredi kartı şirketi yerine her
işlemin merkezi tek bir deftere kaydedilmesiydi. Tüm kullanıcılar işlemlerin tümünü aynı anda
kaydedecek, böylece topluluğu kandırmaya yönelik herhangi bir girişim hemen fark edilecek ve
ödeme reddedilecekti. Hiçbir kullanıcı, devlet veya banka, ödeme için bir ücret talep edemeyecek
veya akışını kontrol edemeyecekti. Sonuç olarak ulusal sınırların dışında para harcamanın daha ucuz,
hızlı ve kolay bir yolu olacaktı. 

Evet, bu çözüm Bitcoin idi ve önerildiği günü takip eden birkaç ay içinde insanların hayatını
etkilemeye başlamıştı bile. Her zaman en dürüst satıcılardan olmasa da ürün alım satımı için
kullanılıyordu. Ancak kullananların tümü de şüpheli işletmeler değil, bazı alışveriş siteleri de Bitcoin'i
kabul ediyor; Londra'da Bitcoin ile bira satın alabilir, hatta üniversite harcınızı bile ödeyebilirsiniz. 

Sizin de duymuş olabileceğiniz gibi birtakım sorunlar yok değil. Bazıları erken dönemde dahil olmanın
avantajını yaşarken bazıları ise bu değişken ve genç pazarda kayıplar yaşıyor. İnsanlar çok fazla
bitcoin almak için şirketler kuruyorlar, ancak tedavülde sınırlı bir miktar olacak şekilde
tasarlandığından bu bazı sorunlara neden olabiliyor. 

Bitcoin ile ilgili çok fazla belirsizlik var, bazıları gerçekten bunun gelecek olduğunu düşünürken
bazıları ekonomimize zarar verebileceğinden endişe ediyor. Ancak her iki cepheden birçok insan şu
konuda hemfikir: Bitcoin veya bunun gibi bir şeyi aktif kullanabilirsek, aracısız bir dijital para birimine
güvenebilirsek dünya ekonomisinin işleyişi daha iyi bir yöne doğru gidebilir. 


+ Bitcoin, internet üzerinden ürün ve hizmet karşılığı para transferinde iki taraf arasındaki güven, şeffaflık ve hesap verebilirlik sorunlarını çözmek için tasarlandı.
+ Sonuç olarak blockchain Bitcoin'den daha fazlası oldu. Diğer kripto paralar gibi Bitcoin, blockchain'in şu anda yapabileceklerinin sadece küçük bir kısmı.


-------------------------------------------------------------------------------------------------------------


SciShow'un 10 dakikalık Bitcoin: How Cryptocurrencies Work başlıklı videosunu izleyerek kripto paraların işleyişine ilişkin ayrıntılı bilgi edinebilirsiniz.

Youtube videosu => https://www.youtube.com/watch?v=kubGCSj5y3k&list=PLpQQipWcxwt_cocZHpKNRr2cTs5n2nL2p&index=11


-------------------------------------------------------------------------------------------------------------


Blockchain Nasıl Kullanılır?


1. Blockchain kullanım senaryoları

Blockchain'lerin çeşitli sektörlere sağlayabileceği değeri görmek için bu örnekleri gözden geçirin.

1_A. Ulaşım

Bir taşımacılık şirketi, sevkiyatı yapılan malların çıkış birimine kadar hareketini anında izlemek için blockchain tabanlı bir tedarik zinciri yaratabilir.


1_B. Kamu

Devlet yönetimleri, her yıl başa çıkmak zorunda oldukları tahsilatlar, tediyeler, transferler, ücretler, para cezaları, onaylar gibi işlem ve varlıklar yığınını yönetmeye ve dijitalleştirmeye yardımcı olması için blockchain'i kullanabilirler.


1_C. Gıda zinciri

Bir gıda şirketi, yiyecekleri kaynağına kadar hızla izlemek için blockchain'i kullanabilir ve gıda kaynaklı hastalık tehdidini azaltabilir.


1_D. Bankacılık

Bir banka, ülkeler arası bankacılık işlemleri için gerekli zamanı azaltmak ve ödemeleri gerçek zamanlı olarak doğrulamak için blockchain'i kullanabilir.

+ Örnek: Practical examples of how blockchains are used in banking and the financial services sector (Forbes) => https://www.forbes.com/sites/bernardmarr/2017/08/10/practical-examples-of-how-blockchains-are-used-in-banking-and-the-financial-services-sector/#4e5bfeff1a11


1_E. Sağlık Bilimi

Bir ilaç şirketi, tedarik zincirine giren ve hastaları etkileyen sahte ilaçların akışını durdurmak için blockchain'i kullanabilir.


-------------------------------------------------------------------------------------------------------------


Öne çıkan konu: Blockchain'de gıda güvenliği

Manav reyonundaki ıspanak yemyeşil ve lezzetli görünür, peki gerçekten güvenle yenebileceğini nereden bilebilirsiniz? Perakendecinin bu ıspanağın yetiştiği, işlendiği, saklandığı ve incelendiği yeri, mağazaya gelene kadar nerelerde durduğunu net olarak görüp doğrulayabildiğini bir düşünün. Perakendeciniz, blockchain'in ortak, dağıtık defter teknolojisi sayesinde bu bilgilere erişebilir!

Blockchain tüm işlemler için güvenli bir ortam tesis ettiğinden gıda güvenliğiyle ilgili sorunların ideal bir çözümüdür.

Örneğin ürüne ait  tarla detayları, parti numaraları, işleme verileri, son kullanma tarihleri ve sevkiyat bilgileri blockchain'de dijital olarak kaydedilirse gıda ürününün geçmişini, konumunu ve durumunu onaylamak ve olası güvenlik sorunlarını açığa çıkarmak mümkün hale gelir. Bu baştan sona izlenebilirlik sayesinde gıda tedarik zincirinde şeffaflık ve verimlilik iyileştirilmiş olur.


1. Birlikte tüketici için çalışıyoruz

Gıda sektöründeki sorunların çözümü, gıda tedarik zinciri üyelerinin birlikte çalışmalarını gerektirir. İşte bu yüzden dünyanın önde gelen perakende markaları ve gıda şirketleri blockchain teknolojisiyle gıda güvenlik zincirinin nasıl daha güvenli hale getirilebileceğini keşfetmek için IBM ile birlikte çalışıyorlar.

2018'de tanıtılan IBM Food Trust, IBM'in blockchain platformunu kullanarak şirketlerin değer zincirinde izlenebilirliği sağlamalarına yardımcı olmayı hedefliyor. Bu şirketlerden biri olan Walmart, geçtiğimiz günlerde Sam's Club ve Walmart'ın tüm yeşil yapraklı sebze tedarikçilerinin Eylül 2019'a kadarki verilerini IBM'in gıda güvenliği blockchain çözümüne yüklemeleri gerektiğini duyurdu.


-------------------------------------------------------------------------------------------------------------


Blockchain hakkında daha fazla şey öğrendikçe birçok yeni kavramı ve teknik terimi keşfedeceksiniz. İşte sizin için bir liste!

+ Varlık => Varlık, değer üretmek üzere sahip olunabilen veya kontrol edilebilen fiziksel veya dijital herhangi bir şeydir. Ev, müzik, patentler veya nakit buna örnek verilebilir.
+ Bitcoin => Bitcoin, para birimi (bitcoin) oluşturma sürecini düzenlemek ve para transferini doğrulamak için şifreleme tekniklerini kullanan bir tür dijital para birimidir (tüm bunlar bir merkez bankasından bağımsız olarak yürütülür).
+ Blockchain => Blockchain, eşler arası bir ağda gerçekleşen zincir işlemler ve alışverişlerdeki veri bloklarını kaydeden bir dağıtık defter teknolojisi uygulamasıdır.
+ İş Ağı => Bu, bir ekonomi işlemindeki katılımcı grubunu ifade eder. Üyeler, her bir üyenin sahip olduğu ve içeriğinin diğerleriyle her zaman eşit olduğu bir defter aracılığıyla değerli öğeleri değiş tokuş eder ve doğrularlar. Bir iş ağında müşteriler, rakipler, tedarikçiler, bankalar, düzenleyiciler, devletler ve benzer diğer kurumlar bulunabilir.
+ Mutabakat => Mutabakat, bir blockchain'deki tüm katılımcıların ağın doğruladığı bir işlemi kabul etme sürecidir. Mutabakat, paylaşılan defterlerin bire bir aynı kopyalar olmasını sağlar ve müdahalenin aynı anda birçok yerde gerçekleşmesi gerekeceğinden dolandırıcılık işlemleri riskini azaltır.

Bu sözlük, öğrenme süreciniz devam ederken başvurabileceğiniz blockchain terimlerini içerir. Blockchain: Yeni Başlayanlar İçin Sözlük PDF İndir: => https://bundles.yourlearning.ibm.com/skills/learn/assets/PZDYNVGRWJEZ26AV/Blockchain_glossary_tr-TR.pdf


-------------------------------------------------------------------------------------------------------------


Blockchain toplumun yararına nasıl kullanılabilir?

+ Bulunduğunuz toplumda kişilerin veya kuruluşların karşılaştıkları sorunları belirleyebilir ve blockchain'in onlara nasıl yardımcı olabileceğini düşünebilirsiniz.
+ Blockchain'i toplum yararına kullanmanın ne anlama geldiğiyle ilgili tartışabilirsiniz. Örneğin, çoğu insanın yararlanması için teknolojinin düzenlenmesi, eşitlik ve şeffaflık standartlarının oluşturulması gereği mi yoksa daha iyi bir İnternet yaratmak için merkeziliğin ortadan kaldırılması mı? Toplum yararı nedir ve blockchain buna nasıl katkı sağlayabilir?

Bu makalede size ilham verecek bazı fikirleri keşfedin! (73 blockchain projects that could actually have social impact) => https://www.fastcompany.com/90302615/73-blockchain-projects-that-could-actually-have-social-impact


-------------------------------------------------------------------------------------------------------------


Blockchain'in gizli geçmişi hakkında bilgi edinin.

Avustralya'nın ilk bankalarından biri olan Westpac Group'un bu 10 dakikalık videosunu izleyerek blockchain'in gizli geçmişi hakkında bilgi edinin ve iki önemli kavramını her yönüyle öğrenin: dağıtık defterler ve kriptografik hash fonksiyonları.

https://www.youtube.com/watch?v=J-ab9was1p0

Blockchain'i anlamak için şu an Mikronezya'da bulunan Yap adasında MS 500 yılına dönelim. Yap halkı
her yerde buna benzer taşlara sahipti. Bu bir Yap sikkesi. Onların parasıydı buydu. Yaklaşık 200 kilo
olduğundan, şimdiki madeni paralar gibi asılması biraz sorun oluşturuyordu. Adalılar bu sorunu sikkeyi
fiziksel olarak yanlarında taşımayarak çözdüler. Sikkeler küçük adalarında son derece görünür yerlere
yerleştiriliyordu. Her yetişkin Yaplı her bir sikkenin sahibinin kim olduğunu biliyordu. İki insan alışveriş
yapmak istediklerinde sahipliğin el değiştireceğini Yap halkına duyuruyor ve tüm halkın sikkenin kime ait
olduğuna dair bilgilerini güncellemesini sağlıyorlardı. İşte bu şekilde para alışverişi tamamlanıyordu.

Yap halkı (bizim deyimimizle) dağıtık bir defter kullanıyordu. Bu, her Yaplının tüm sikkelerin kime ait
olduğunu ezbere bildiği bir defterdi. Ve yapılan her işlemde bu defteri zihinlerinde güncellerlerdi. Dağıtık
olmasının nedeni defterin tek bir kişi değil, tüm insanlar tarafından biliniyor olmasıydı.

Yap halkı, tek bir kişiden sikkenin zihinden tutulan kaydını takip etmesini isteyebilirdi. Bu kişi hem
dürüstlüğü hem yönetim becerileri bakımından gerçekten güvenilir biri olurdu. Bu kişinin işlem aktivitesi
üzerinde sahip olduğu bu tekel, bir ücret talep edilmesine veya kimin ne zaman işlem yapabileceğine
ilişkin kurallar koyulmasına neden olabilirdi. Üstelik bu kişi hastalandığında, taşınmak istediğinde veya
dürüstlüğü bir şekilde riske girdiğinde birtakım sorunlar oluşabilirdi. Bu merkezdeki kişi bir banka
olacaktı. Dağıtık defterler, merkezi bir noktada güveni gerektirmeden banka işlevleri benzeri birçok işlevi
gerçekleştirebilir.

Yap örneğinde hiç kimse deftere müdahale edemez ve kendine ait olmayan bir taşı sahiplenemez; çünkü
tüm Yap halkının gelip bu iddiasını çürütmesinden çekinir. Dolayısıyla dolandırıcılık işlemleri de olası
değildir. Ayrıca kabilenin bir üyesi müsait değilse veya başka bir yere taşınırsa (bu şekilde defterin bir
kopyası kaybolursa) işlemler yine de diğer Yap halkı tarafından doğrulanabilir. Bu da sistemin hataya
dirençli olduğu anlamına gelir.

Belki de en ilginci bir sikkenin zarar görmesi veya kaybolması durumunda olanlar. Bir keresinde büyük
bir taş çıkarıldığı adadan getirilirken denize düştü. Yap halkı herhangi bir sorun olmadığına karar verdi.
Paranızın orada, okyanusta yerleşik olduğunu hayal edebiliriz. Bunun için size kredi verecek ve tıpkı
diğerleri gibi bunu da işlemler için zihinlerimizde kullanacağız. Her ne kadar uygulamada kullanılsa da
para ortada yok, ancak yine de işlemlerde onu kullanabiliyorlar.

Dağıtık defterler blockchain'i anlamanız için gerekli iki temel kavramdan biri haline geldi. Ancak
blockchain'i daha ayrıntılı açıklamadan önce, Savaş ve Barış kitabını yalnızca 20 harfle özetlemenin bir
yolunu size söylemek isterim. Görünen o ki her kitabın benzersiz ve izlenemeyen bir parmak izi var.
Bilgisayarların kullandığı matematiksel denklemler gibi bazı fonksiyonlar var ve bu denklemlerde bir
kitabı veya karakter dizesini girdiğinizde diğer tarafta 20 - 30 basamaklı benzersiz bir kod elde
ediyorsunuz. Bu kod her bir giriş için benzersizdir. Dolayısıyla Savaş ve Barış yazdığınızda 20 basamaklı,
anlaşılmaz bir kod alırsınız. Savaş ve Barış'ın aynı kopyasını yalnızca bir virgül değişikliğiyle girdiğinizde
tamamen farklı bir 20 basamaklı kod üretilir. Bu kodlar o kadar farklı olur ki birbiri arasında veya Savaş
ve Barış'ın orijinal versiyonlarıyla bağlantı kuramazsınız. 

Bunu yapan fonksiyonların bazı mükemmel kullanımları vardır. Bilgilerin doğrulanması için bunları
kullanabilirsiniz. Bir kontrat imzalamak üzere olduğunuzu ve mülk sahibiyle aynı kopyayı
imzaladığınızdan emin olmak istediğinizi varsayalım. Sizdeki versiyonu ve diğerini fonksiyona
bırakabilirsiniz ve tek bir virgül farkı olduğunda bir bile 20 basamaklı farklı kodlar oluşturulur. Kimliğinizi 
gizlemek için de bunun gibi fonksiyonları kullanabilirsiniz. Adınız, doğum tarihiniz, saç renginiz gibi kişisel
bilgilerinizi bir metin dizesinde birleştirebilir ve metni fonksiyona girerek 20 basamaklı benzersiz bir kod
oluşturabilirsiniz. Çevrimiçi ortamda iş yaparken internet kimliğiniz olarak bu kodu kullanabilir ve
böylece kimsenin sizinle yeniden bağlantı kuramayacağından emin olabilirsiniz. Ancak daha sonra kodun
size ait olduğunu doğrulamak isteyen biri olursa, yalnızca o kodu yeniden oluşturabilen tek giriş
kombinasyonunu bildiğinizi gösterebilirsiniz. 

Bunu yapan fonksiyonlar, kriptografik hash fonksiyonları olarak bilinir. Bunlar blockchain'in anlaşılması
için bilinmesi gereken ikinci kavramdır. Ancak önce görünmeyen para olayına dönelim. Ada örneğinden
biliyoruz ki dağıtık bir defter, ortada para olmasa da, paralarla işlem yapmanızı sağlar. Tıpkı okyanusun
dibindeki para gibi... Paraların çalınmasının neredeyse imkansız olduğunu da gördük. Bunun nedeni Yap
halkının bir paranın kime ait olduğunu ve sahipliği değiştiren herhangi bir işlem yapılıp yapılmadığını
biliyor olmasıydı.

Şimdi bu defterlerin insanların akıllarında saklanmak yerine, dünyanın her yerinde çevrimiçi olarak
bilgisayarlarda depolandığını ve teşvik edilmiş gönüllüler tarafından yönetildiğini düşünelim. İşler tıpki
adada olduğu gibi yürürdü. Her bilgisayarda, paraların sahiplerini gösteren ve herkes tarafından görülüp
bilinen bir defter kopyası olurdu. Bir işlem yapılmak istendiğinde kişi bilgisayar ağına yalnızca paraları
başka birine gönderme niyetini duyururdu. Bu ifadeyi duyan tüm bu bilgisayarlar o kişiden bir parayı alıp
diğerine eklemek suretiyle kendilerindeki defteri güncellerdi.

Gerçek hayatta buna işlerlik kazandırmamız için yalnızca iki şey eksik. Bunlardan ilki, genel görünümde
adımızı ve işlem geçmişini birçoğumuz koymayacağımız için herkese açık defterde insanların kimliklerini
gizlemenin bir yoludur. Bunu bir hash fonksiyonuyla çözebiliriz. Herkesin kimlik detayları, yalnızca
sahibinin kodu üretmek için gerekli girişleri bildiği, tanınamayan 20 basamaklı bir koda indirgenebilir. Bu
sayede katılımcı anonim olur.

Bu sistemin işleyişi için gereken bir diğer eksik ise işlem geçmişinin aynı versiyonundan başlamalarını
sağlamak için bilgisayarlar arasındaki defterleri hızlı bir şekilde karşılaştırabilme yöntemidir. Bunu da bir
hash fonksiyonuyla yapabiliriz. Her bilgisayar, yalnızca bilgisayar metni olan defterini 20 basamaklı bir
kod haline getirebilir ve diğer bilgisayarlardaki defterlerin kodlarıyla karşılaştırabilir. Tüm kodlar
uyuşuyorsa defterlerin aynı olduğu anlaşılır. Aynıysa paranın kime ait olduğunu doğru şekilde
gösteriyorlar demektir. Bir yandan deftere müdahale etmeyi de neredeyse imkansız hale getirir, çünkü
bunun için dünya genelindeki bilgisayarlarda bağımsız şekilde depolanan diğer binlerce defter kopyasına
da müdahale etmek gerekir.

Hakkında çok şey duyduğumuz dijital para Bitcoin'e yatırım yaptık. Bitcoin, görünmeyen paraları transfer
etmek için kullanılan, paylaşılan bir dağıtık defterdir. 20 basamaklı kodlanmış bir kimlik oluşturan ve bir
işlemde başka kullanıcılardan para alan herkes bu deneyimin bir parçası olabilir. Bu kavramlar yani hash
fonksiyonlarıyla birlikte dağıtık defter, genellikle blockchain veya bazen yalnızca dağıtık defter adıyla
anılır. İlk blockchain, Bitcoin'i hayata geçirmek için oluşturuldu.

Blockchain çok daha fazlası olabilir. Bunu göstermek için modern uçakların nasıl tıpki iPhone'lar gibi
olduğunu görmemiz gerekir. Bir yıl önce bir uçuşum sırasında uçak pistin yarısına kadar ani bir frenle
inerek kalkışı durdurmak zorunda kaldı. Kaptan bunun kanatla ilgili küçük bir sorundan kaynaklandığını
söyledi. Biliyorsunuz uçağı havada tutan parça kanat. "Endişelenmeyin, teknik ekipler düzeltecek" dedi
kaptan.

Ancak bir süre sonra gelip bize mekanik bir sorun olmadığını bildirdi. Bir yazılım hatasıydı. Söylediğine
göre önemli bir şey değildi. Bir yazılım yaması yükleniyordu. 20 dakika içinde kalkıyor olacaktık.
iPhone'um Apple'dan bir yazılım güncellemesi yüklerken uçağım da üreticilerden "ölmememiz" için
birtakım güncellemeler yüklüyordu. Bu, acı bir gerçekle yüzleşmeme yol açtı. Kanat yazılımında sorunlar
varsa yakında kanat yazılımı korsanları da türeyebilir. Sürücüsüz otomobiller, cerrah robotlar ve finans
danışmanlığı sağlayan bilgisayarların olduğu bir dünyaya giriş yaparken aslında buna benzer endişeler
daha yoğun bir hale geliyor.

University of Michigan'daki profesörler kalp pili olan hastaların aygıtlarının kablosuz olarak
hack'lenmesiyle bu hastaları ölüme götürme olasılığını gösterdiler. Birçok akıllı insan bu otomatikleşen
dünyada blockchain'in bize bir miktar güvenlik kazandırmaya yardımcı olabileceğini düşünüyor.

Uçak senaryosuna dönelim; bir ağ üzerinde birbiriyle iletişim halinde olan, dünya çapında 100 uçağı
düşünelim. Kalkıştan öne uçağım, kanat yazılımını alıp kriptografik hash fonksiyonuna atabilir ve 20
basamaklı benzersiz bir kod oluşturabilir. Bu durumda, diğer 99 uçağın her birinin kanat yazılımı için
sahip olmaları gereken, uygun 20 basamaklı kod kayıtlarını içeren defterleri olduğunu düşünebilirsiniz.

Uçağım diğer 99 uçaktaki defterlerde saklanan kodla, kalkıştan hemen önce her bir kanadın ürettiği kodu
karşılaştırabilir. Kodlar uyuşuyorsa uçağım yazılımına herhangi bir müdahale yapılmadığından emin
olabilir. Peki neden? Çünkü kodumun oradaki kod depolarıyla uyuşması için bir korsanın diğer 99
uçaktaki defteri değiştirmesi gerekecektir. Uçaklar otonom olsaydı, diğer 99 uçağın tümü onay vermediği
sürece kalkış yapmamaya karar verebilirdi. İşte güvenli ve akıllı aygıtların dünyası. Ve bu, bugünkü
çözüm yöntemimizle çelişiyor. Bugün böyle bir durumda uçağın, tek bir arıza noktası olup hatalara ve
müdahalelere açık bir merkezi sunucuyla iletişime geçmesi gerekecekti. Bu merkezi sunucu kapalı bir
sistemde, bir şirkete ait olabilir ve bu da diğer aygıtlarla birlikte çalışmayı zorlaştırır.

Blockchain tüm bunları değiştirebilir. Güvenilir bir merkezi aracı ihtiyacını ortadan kaldırarak blockchain
bugün tahmin etmesi bile zor olan yeni çalışma yöntemlerinin önünü açabilir. Teknolojinin daha hızlı
benimsenmesi eğilimiyle birlikte blockchain'in de etkisi çok kısa sürede anlaşılacaktır. Bu videonun size
başlangıç için yardımcı olacağını umuyoruz